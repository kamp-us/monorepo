---
title: 'Her Şeyi Bir Araya Getirme - Sonuç'
---

### Giriş

Bu uzun bir yolculuktu. Bir saniyenizi ayırın ve hali hazırda en üç farklı dilin temellerini öğrendiğinizi ve gerekirse, kendi başınıza bir web sayfasını oluşturabileceğinizi düşünün.

Bilgisayarınızın komut istemine komut yazmayı oldukça rahat bir şekilde yapabiliyor olmalısınız ve tarayıcınıza bir web adresi girdiğinizde ve çalışan bir sayfa döndürdüğünde neler olduğunu anlamalısınız. Temel bir web sayfası oluşturabilmeli ve JavaScript ile bazı temel şeyleri yapabilmesini sağlamalısınız. Son olarak da, bir web uygulamaları geliştiricisi olarak geleceğinizde, tüm bunların nasıl bir araya geleceğiyle ilgili açık bir anlayışa sahip olmalısınız.

Zaten bildiğiniz şeylerle bazı temel web siteleri oluşturmaya başlayabilirsiniz, ancak biz sizi bunun çok daha ötesine taşımak için buradayız. Sizi, özgüvenli şekilde özelliklerle dolu ve ölçeklenebilir bir web uygulaması oluşturabilir ya da kendi başınıza veya üst düzey bir teknoloji şirketinde geliştirici olarak çalışma noktasına getirmek istiyoruz.

Öğrenme eğrisinde çok yol katettiniz, ancak öğreneceğiniz daha çok harika şey var ve şimdi hangi yolu tutmak istediğinize karar verme zamanı geldi. Ya Ruby ve Ruby on Rails ya da Node/Express ile JavaScript. Her iki yol da becerilerinizi geliştirmede, bir projeler portföyü oluşturmanızda ve harika bir geliştirici olmanızda size rehberlik edecektir. Burada hangi yolun en iyi yol olduğuna dair doğru bir cevap yok. Birden fazla dil öğrenmek, çok yönlü bir geliştirici olmanıza yardımcı olabilir, ancak birine bağlı kalmak sizi özellikle belirli bir dilde daha uzman yapabilir. Her iki yol da size harika bir geliştirici olmanızda yardımcı olacaktır. Önemli olan yarı yolda değiştirmemek; bu sadece sizi geriye götürecektir.

Programlama öğrenmek sadece bir dil öğrenmekten **çok** daha fazlasıdır. Bu nasıl araştırma yapılacağı ve zorlu problemlerin çözüleceği, bir mühendislik zihniyeti geliştirme, karmaşık problemler ve kod tabanları üzerinde çalışma, diğer geliştiricilerle etkili iletişim kurma ve daha **pek çok şey** öğrenmek hakkındadır. Neyse ki, tüm bu beceriler diğer yazılım alanlarına ve dillere transfer edilebilir ve çoğu dil kavramsal ve yapısal olarak benzer olduğundan, farklı bir dile geçmek, ilk öğrenmenizden daha kolay olacaktır.

Alanınızda kullanılan dilleri öğrenmekle ilgili tartışmalar kulağa ikna edici gelebilir, ancak _iyi_ bir geliştirici becerilerini kolayca aktarabileceğinden, öğrendiğiniz şey iş bulma sonuçlarınızı büyük ölçüde değiştirmeyecektir. Ancak bu korkudan kurtulamazsanız, bulunduğunuz yerde mevcut olan işleri görmek için alanınızı araştırmak da dahil olmak üzere ne gerekiyorsa yapın (ancak uzaktan işleri unutmayın). İyi bir kurs, ilk öğrendiğiniz dilden çok daha önemlidir.

Bir karar vermenize yardımcı olmak için, her bir teknolojinin bazı avantajları şunlardır:

### Ruby ve Ruby on Rails

- Sabit
  - Projelerinizin yapısına ilişkin kararlar vermek zorunda kalmazsınız. Bu, diğerlerinin oluşturduğu projelere geçerken yardımcı olur.
  - "Ruby Yolu" adı verilen şeyleri öğreneceksiniz, bu diğer dillerde de temiz kod yazmanıza yardımcı olabilir.
- Zarif
  - Kodunuzu okunması kolay hale getirmek için birçok araç getirir.
  - Çoğu zaman, Ruby'deki çözümler diğer dillere göre daha kısadır.
- Hızlı geliştirme
  - Rails, uygulamaları çok hızlı bir şekilde oluşturmanıza yardımcı olur. Bu, aynı süre zarfında diğerlerinden daha fazla ilginç proje yapabileceğiniz anlamına gelir.
- Tek Paradigma
  - Nesne Yönelimli Programlama (OOP), Ruby yoludur; diğer bir çok diller de Nesne Yönelimli Programlama (OOP) tabanlıdır.

### JavaScript - Node & Express

- Esnek
  - Bir şeyleri yapmanın standart bir yolu yok. İyi veya kötü, projelerin yapısını kendiniz belirlemelisiniz.
- Çok hızlı
  - JavaScript tam zamanlı (Just-In-Time) derleme kullandığından, hesaplamaları çok hızlı yapabilir.
- Ayrıntılı
  - Bu teknolojilerle ilgili bir sihir yoktur. Her şeyi anlamak için kendinizi eğitmeniz gerekecek.
  - Bilgisayarın kodunuzu nasıl okuduğunu daha yakından kavramanıza yardımcı olur.
- Front end ve Back end için aynı dil
  - Dilin tutarlı kalması, tüm uygulamanızda tutarlı bir kod yazmanıza yardımcı olabilir.
  - Optimize etme amacıyla tarayıcıda ve sunucuda çalışan kod yazma gibi harika şeyler yapmanıza izin verir.

Sonunda hangi yolu seçtiğiniz önemli değil. Asıl önemli olan, ona bağlı kalmanız ve kariyeriniz boyunca öğrenci zihniyetinizle devam etmenizdir. İkna olmadınız mı? [Buraya tıklayın](https://medium.com/@bycdiaz/choosing-the-right-language-a-short-guide-on-how-not-to-ruin-your-career-2b353be1371).

### Hala karar veremediniz mi? O zaman fırıldağın kaderinizi belirlemesine izin verin!

<iframe
  src="https://wheeldecide.com/e.php?c1=Ruby+on+Rails&c2=Node&col=rgy&t=The+Odin+Project+Path+Wheel&time=7"
  sandbox="allow-scripts allow-same-origin"
  width="250"
  height="250"
  scrolling="no"
  frameborder="0"
></iframe>

Sonuçları sohbette paylaşmaktan çekinmeyin!

Hazır olun, çünkü bu sadece başlangıç. Şimdi temellerle örtülü alanlara daha derinlemesine inme vakti geldi. Takip eden derslerde harika projeler var, sizi zorlayacaklar ama sonuçta diğer taraftan ilerlemek ve programlama dünyasında izinizi bırakmak için hazır hale geleceksiniz.

Yolculuk yeni başlıyor!

### Ek Kaynaklar

Bu bölüm, ilgili içeriğe yönlendiren faydalı linkler içermektedir. Zorunlu değildir, bu yüzden tamamlayıcı gözü ile bakın.

- Hala kararsızsanız, her iki dil hakkında avantajlar, dezavantajlar ve daha fazla bilgi için bu makaleye göz atabilirsiniz. [Ruby on Rails vs Javascript.](https://cloudinfrastructureservices.co.uk/ruby-on-rails-vs-javascript-whats-the-difference/)
