### Giriş

Web geliştiricileri ne yapar? Kısaca, websitesi oluşturur ve bakımını yaparlar.

Web geliştiriciler, genelde ürünlerini veya hizmetlerini internet ağına taşımaya çalışan müşteriler için çalışırlar. 
Çalışma genelde proje odaklıdır ve müşterinin ihtiyaçlarını son ürüne uyarlamakla sorumlu bir takımla çalışmayı gerektirir. Müşteri bir teknoloji şirketi, bir organizasyon veya bir hükümet olabilir. İş önyüz, arkayüz veya full stack alanlarında web geliştirmeyi gerektirebilir.

Eğer mantıksal problemleri çözmeyi, yararlı şeyler inşa etmeyi ve yeni teknolojiler deneyimlemeyi seviyorsanız; web geliştirme sizin için iyi bir meslek olabilir. 
Web geliştiriciler genelde iyi bir iş-yaşam dengesine sahiptir, dolgun maaş alırlar ve yüksek talep görürler. Yaşadığınız yerdeki web geliştirme işi fırsatları hakkında daha iyi fikir sahibi olmak için Google'da arama yapın.

Daha fazla bilgi için [bu blog yazısını](https://tr.wix.com/blog/makale/web-tasarim-nedir) okuyabilirsiniz.

### Web geliştirici türleri

Biraz önce web geliştirme işinin önyüz, arkayüz veya full stack olabileceğinden bahsettik. Bu terimler tam olarak ne anlama geliyor?

**Önyüz**, tarayıcınızda açık olan internet sitesinde sunulan içeriğin yanı sıra, gezinti çubuğu gibi kullanıcı arayüzü elemanları da dahil olmak üzere gördüğünüz her şeydir. 
Önyüz geliştiricileri HTML, CSS, JavaScript ve ilgili uygulama çatılarını (framework) kullanarak içeriğin etkili bir şekilde sunulduğundan ve kullanıcıların kusursuz bir deneyim yaşadığından emin olurlar.

**Arkayüz**, uygulamanın sunucuda yaşayan iç kısmını ifade eder. Arkayüz, önyüzün ihtiyaç duyduğu şeyleri sağlamak için program verilerini depolar ve sunar. Bir internet sitesinin milyonlarca kullanıcısı olduğunda bu süreç çok karmaşıklaşabilir. 
Arkayüz geliştiricileri verilerle çalışmak için Java, Python, Ruby ve JavaScript gibi programlama dillerini kullanır.

**Full stack** geliştiricileri hem önyüz hem de arkayüz ile çalışmaya alışıktır. Odin Projesi'nde, web geliştirmenin tüm yönlerini ele alan full stack geliştirmeyi öğretmeye odaklanıyoruz .

Daha fazla detay için, Udacity'nin bu konu hakkında İngilizce yazılmış harika bir blog yazısı var: [3 Web Dev Careers Decoded: Front-End vs Back-End vs Full Stack](https://www.udacity.com/blog/2020/12/front-end-vs-back-end-vs-full-stack-web-developers.html)

### Kariyer türleri

Farklı web geliştirme türlerini öğrenmiş olduğunuza göre önceden bahsettiğimiz üzere çalışabileceğiniz müşteri ve işveren türlerine bir bakalım

Google, Meta ve Amazon gibi büyük teknoloji şirketleri çok zorlu işe alım kriterlerine sahiptir. Bu beklentileri karşılarsanız mükemmel maaş, yan haklar ve fırsatlar sunarlar.

Girişim şirketleri vahşi batıyı andırır. Uygulama geliştirme hızları yüzünden, bir junior geliştirici için zorlayıcı olabilir. Girişim şirketleri, çoğu zaman bir tık daha düşük maaş sunar ve mesai saati daha fazladır. Ama aynı zamanda şirket hissesi ve benzersiz çalışma ortamı sunabilirler.

Freelancer olarak serbest çalışırsanız; iyi bir saatlik ücret talep edebilir, çalışma saatinizi kendiniz belirleyebilir ve kendi ürünlerinizi üretebilirsiniz. Ancak işinizi kendiniz bulmanız gerekir (bu daha az kod yazma anlamına gelir), müşteri faturalandırmayla uğraşırsınız (zorlayıcı olabilir) ve sorumlu tek kişi olursunuz. Bu rota için güçlü sosyal becerilere ihtiyacınız var.

Bir web danışmanlık şirketi için danışman olarak çalışmak, freelance kazanç potansiyelinizin bir kısmından vazgeçmeniz ama kod yazmaya daha çok odaklanmanız anlamına gelir. Bu seçenek aynı zamanda iyi bir iş-yaşam dengesi ve maaş sunar.

Son olarak büyük, eski şirketler daima web geliştiricilere ihtiyaç duyar. Bu şirketler iyi bir iş-yaşam dengesi, maaş ve yan haklar sunar ancak genellikle, teknoloji odaklı bir şirkete kıyasla daha yavaş aksiyon alırlar.

### Araçlar

Aşağıda yaygın olarak kullanılan bazı araçlar var. Şu anda ne olduklarını bilmeyebilirsiniz, ancak ileride kesinlikle bileceksiniz.

- **Bilgisayar**
- **[Google](https://www.google.com/)**
- **Metin Düzenleyici**
- **Komut Satırı Arayüzü**
- **[Stack Overflow](http://stackoverflow.com/)**
- **[Git](https://git-scm.com/)**
- **[GitHub](https://github.com/)**

### Motivasyon

Kod yazmayı öğrenmek inanılmaz derecede ödüllendirici olduğu kadar zor ve sinir bozucu da olabilir. 
Bir öğrenci olarak sahip olabileceğiniz en güçlü özellikler; bir şeyler inşa etme isteği, problem çözme yeteneği ve engeller karşısında kararlı olmaktır.

Web geliştirme endüstrisi tarihinde, farklı geçmişlere sahip onlarca başarılı geliştirici vardır. Bu nedenle, genellikle insanlar oraya nasıl geldiğinizden ziyade **ne yaptığınızı** önemser.

### Neden Odin?

Şunu bilmenizi isterim ki bu kolay olmayacak.

Yeni başlayanlar için sürüyle online içerik var ancak bunların çoğu oldukça izole ve sabit ortamlarda öğretiliyor ve de yalnızca belirli bir konuyu kapsıyor.

Odin Projesi gerçekçi bir bakış açısıyla, bir işe girdiğinizde biliyor olmanız gerekenleri ve sahip olmanız gereken çalışma ortamını sağlar. İşe alınabilir seviyeye ulaşmak için geniş bir beceri yelpazesi ve programlama bilmeniz gerektiğini göz önünde bulundurur.

İşe alınabilir seviyeye ulaşmak için geniş bir beceri yelpazesi ve programlama bilgisine sahip olmanız gerektiğini göz önünde bulundurur.

Öğrenme sürecinde oldukça ilerlemiş sizin gibi insanların, kendilerine yapılan iyiliği ödemek amacıyla içeriğimizi her geçen gün geliştirmesiyle, Odin Projesi sürekli olarak büyüyor.

Araç gereçlere alıştığınızda açık kaynak projelere katkıda bulunmaya başlayın [(Odin Projesi gibi](/contributing). Ne kadar çok katkıda bulunursanız, yapabilecekleriniz konusunda o kadar çok gelişirsiniz. Ayrıca bu projeler özgeçmişinizde harika görünür!

### Sonuç

Umarız ki bir web geliştiricisinin ne yaptığı ve kariyer olarak seçerseniz hayatınızın nasıl olacağı hakkında fikir sahibi olmuşsunuzdur. Bu yalnızca web geliştirme dünyasına dair bir ön gösterimdi.

Bu "Temel Bilgiler" kursunda, eninde sonuna bilmeniz gereken konulara doğru bir yolculuğa çıkacaksınız. Bu kurs tamamen yabancı olabileceğiniz birçok konuya değinerek, her birinden küçük örnekler sağlayıp sıradakine geçiyor.

Sonraki kurslar da bu konulara derinlemesine dalacak. İşe alınmanızı sağlayacak becerileri sağlamlaştırmak için onlarca satır kod yazacak, proje geliştirecek ve web sitesi oluşturacaksınız.

Tüm bunları bitirmek zorlu olacak. Aslında önünüzdeki maceranın nasıl olacağını anlamanız için bu ingilizce blog yazısını ["Why Learning to Code is So Damn Hard"](https://web.archive.org/web/20230630111131/https://www.thinkful.com/blog/why-learning-to-code-is-so-damn-hard/) okusanız iyi olur. Sonuçta öğrenmeye değer olup da kolay olan şey var mı hiç?

Evet, zorlu olacak.

Ama aynı zamanda eğlenceli olacak.

Ve belki de hayatınızı bile değiştirebilir .

_Neyi bekliyorsun?_

### Ek kaynaklar

Bu alanda içerikle alakalı faydalı linkler bulunmaktadır. Zorunlu değildir, ek olarak düşünülmelidir.

- [Quora: How can I Become a Really Good Web Developer? adlı ingilizce makale](http://www.quora.com/Computer-Programming/How-can-I-become-a-really-good-Web-Developer-starting-from-now-at-age-20-before-age-25)
- [Quora: What makes a great web developer? adlı ingilizce makale](http://www.quora.com/What-makes-a-great-web-developer)
- [Jared the Nerd: What makes a good web developer? adlı ingilizce makale](http://jaredthenerd.com/2013/05/What-Makes-A-Good-Developer/)
- [FreeCodeCamp: Things I Wish Someone Had Told Me When I Was Learning How To Code adlı ingilizce makale](https://www.freecodecamp.org/news/things-i-wish-someone-had-told-me-when-i-was-learning-how-to-code-565fc9dcb329/)
- [TechCrunch: Don't Believe Anyone who Tells you Learning to Code is Easy adlı ingilizce makale](http://techcrunch.com/2014/05/24/dont-believe-anyone-who-tells-you-learning-to-code-is-easy/)
- [Code Quizzes: Deliberate Programming Practice adlı ingilizce makale](https://codequizzes.wordpress.com/2013/04/28/deliberate-programming-practice/)