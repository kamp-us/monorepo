### Giriş

Javascript Temelleri'ndeki son derslerden birine geldiğiniz için tebrikler! Bu noktaya kadar JavaScript'in temellerinin çoğunu öğrendiniz. Bu derste, anahtar-değer(key-value) çiftlerinden oluşan bir koleksiyon olan Nesnelerin yanı sıra daha güçlü ve yaygın olarak kullanılan bazı dizi yöntemlerini öğreneceksiniz. Bunu bilmeden önce, nesnelerin ve dizilerin ne kadar güçlü olduğunu ve her ikisinin de JavaScript araç kitinizin vazgeçilmez bir parçası olabileceğini daha iyi anlayacaksınız!

### Derse Genel Bakış

Bu bölüm, bu derste öğreneceğiniz konuların genel bir özetini içerir.

* Nesne oluşturma.
* Nesne özelliklerine erişme.
* Çoklu nesne operatörlerini kullanabilme.
* Bazı güçlü dizi fonksiyonlarını kullanabilme.

### Nesneler

Nesneler JavaScript dilinin _çok_ önemli bir parçasıdır ve çoğunlukla basit ve hatta orta düzey görevleri onlar hakkında endişelenmeden gerçekleştirebilirsiniz, ancak deneyeceğiniz herhangi bir gerçek proje Nesneleri içerecektir.  JavaScript'te Nesnelerin kullanımı nispeten hızlı bir şekilde derinleşebilir, bu nedenle şimdilik sadece temelleri ele alacağız.  Daha sonra derinlemesine bir dalış yapacağız.

1. Bu [JavaScript.info](https://javascript.info/object) ingilizce makalesi Nesneler ile başlamak için en iyi yerdir.
2. [MDN öğreticisi](https://developer.mozilla.org/en-US/docs/Learn/JavaScript/Objects/Basics) de fena değil, bu nedenle konuyla ilgili başka bir yaklaşıma ihtiyacınız varsa göz atabilirsiniz.

### Orta/ileri düzey dizi büyüsü

Diziler, verileri depolamak için hızlı ve kullanışlı bir yol olmanın yanı sıra, bu verileri çok güçlü şekillerde manipüle etmek için bir dizi fonksiyona da sahiptir.  Bu fonksiyonlarda ustalaşmaya başladığınızda, onları her yerde kullanmanın yollarını görmeye başlayacaksınız! Bu fonksiyonlardan gerçekten sadece birkaç tane var... ancak yakında göreceğiniz gibi, bunlarla yapabilecekleriniz neredeyse sonsuz.

1. Wes Bos'tan [bu ingilizce videoyu](https://www.youtube.com/watch?v=HB1ZC7czKRs) izleyerek başlayın. Takip etmek için yerel Javascript30 reponuzu kullanın. Henüz repoya sahip değilseniz, [bu](https://github.com/wesbos/JavaScript30) adresten klonlayın.
2. Wes Bos'un dizi serisinin [Bölüm 2](https://www.youtube.com/watch?v=QNmRfyNg1lw)'sini izleyin ve kodlayın.
3. JavaScript'teki dizi yöntemlerine ilişkin daha kapsamlı ve derinlemesine bir kılavuz için bu ingilizce [dizi yöntemi kılavuzu](https://javascript.info/array-methods)'na da göz atabilirsiniz. Bu kaynakta her bir yöntem, kullanımlarına ilişkin örnekler ve açıklamalarla birlikte ayrıntılı olarak ele alınmaktadır.

### Ödev

<div class="lesson-content__panel" markdown="1">

1. Bu noktada sadece biraz daha pratiğe ihtiyacınız var! [Temel Bilgiler Bölüm 4'te](https://www.theodinproject.com/lessons/foundations-fundamentals-part-4) tanıttığımız [JavaScript alıştırmaları havuzuna](https://github.com/TheOdinProject/javascript-exercises) geri dönün. Aşağıdaki alıştırmaları sırayla tamamlamadan önce her bir README dosyasını gözden geçirin:
    - `08_calculator`
    - `09_palindromes`
    - `10_fibonacci`
    - `11_getTheTitles`
    - `12_findTheOldest`

    Not: Bu alıştırmaların çözümleri her alıştırmanın `solution` klasöründe bulunabilir.

Eğer bunaldığınızı veya takıldığınızı hissederseniz, geri dönüp geçmiş konulara göz gezdirmekten veya [Discord](https://discord.gg/fbFCkYabZB) adresimizden yardım istemekten çekinmeyin!

</div>

### Bilgi Ölçme

Bu bölüm, bu dersi anlayıp anlamadığınızı kendi başınıza kontrol etmeniz için sorular içermektedir. Bir soruyu yanıtlamakta sorun yaşıyorsanız, soruya tıklayın ve bağlantının verdiği materyali inceleyin.

* [Nesneler ve diziler arasındaki fark nedir?](https://javascript.info/object#summary)
* [Nesne özelliklerine nasıl erişirsiniz?](https://developer.mozilla.org/en-US/docs/Learn/JavaScript/Objects/Basics#bracket_notation)
* [`Array.prototype.map()` ne işe yarar?](https://www.youtube.com/watch?v=HB1ZC7czKRs&t=233s)
* [`Array.prototype.reduce()` ne işe yarar?](https://youtu.be/HB1ZC7czKRs?t=467)

### Ek Kaynaklar

Bu alanda içerikle alakalı faydalı linkler bulunmaktadır. Zorunlu değildir, ek olarak düşünülmelidir.

* Bu [fonksiyon parametreleri hakkındaki sayfadan](https://www.w3schools.com/js/js_function_parameters.asp) 'arguments' nesnesi hakkında bilgi edinin.