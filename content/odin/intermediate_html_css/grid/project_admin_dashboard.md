### Giriş

Artık Grid'i kullanarak bolca pratik yaptığınıza göre, tam bir gösterge paneli tasarımı oluşturacağız. Bu proje için ihtiyacınız olan her türlü aracı kullanın, ancak düzenleme işinin çoğunluğu için Grid'e dayandırmaya çalışın. İhtiyacınız olduğunda önceki derslere veya pratik ödevlere göz atabilirsiniz.

![gösterge paneli projesi](https://cdn.statically.io/gh/TheOdinProject/curriculum/43cc6ab69fdfbef40d431a65677d2144668930ac/intermediate_html_css/grid/project_admin_dashboard/imgs/dashboard-project.png)

### Ödev

<div class="lesson-content__panel" markdown="1">

#### Adım 1: Kurulum ve planlama

1. HTML ve CSS dosyalarınızı bazı basit geçici içeriklerle ayarlayın. Her şeyin doğru bağlandığından emin olun.
2. Git reponuzu hazırlayın (ihtiyaç duyarsanız geçmiş projelere başvurun).
3. [Proje tasarım dosyasının](https://cdn.statically.io/gh/TheOdinProject/curriculum/43cc6ab69fdfbef40d431a65677d2144668930ac/intermediate_html_css/grid/project_admin_dashboard/imgs/dashboard-project.png) tam çözünürlüklü bir kopyasını indirin ve HTML belgenizdeki öğeleri nasıl düzenlemeniz gerektiği konusunda genel bir fikir edinin.

#### Adım 2: Düzen

1. Kenar çubuğu, başlık ve ana içerik konteynerleri için HTML elementlerini yazmaya başlayın.
2. CSS dosyanızda, bu temel düzen oluşturulana kadar grid özelliklerini uygulayın.

#### Adım 3: İç içe yerleştirme

1. Tek bir bölümü ele alarak, HTML'deki ana öğelerin altında alt öğeleri iç içe yerleştirmeye başlayın. Unutmayın ki, grid konteynerler içinde sürekli olarak grid konteynerler oluşturabilirsiniz.
2. Kenar çubuğunda, gezinme ve marka bölümlerini düzenlemek için daha fazla grid kullanın.
3. Başlıkta, arama çubuğunu, kullanıcı bilgilerini ve butonları düzenlemek için daha fazla grid kullanın.
4. Ana içerikte, projeleri, duyuruları ve trend olan öğeleri düzenlemek için daha fazla grid kullanın.
5. Tüm grid öğelerinizi konumlandırabilmek için sahte içerik ve yer tutucu resimler kullanın.

#### Adım 4: Kaynakları toplayın

1. Grid düzeninizi tamamladıktan sonra yukarıdaki gösterge paneli örneğini yeniden oluşturabilir veya kendi tasarımınızı şekillendirebilirsiniz.
2. [Tailwind](https://tailwindcss.com/docs/customizing-colors) üzerinden bazı renk paletlerine göz atın.
3. Tüm simgeler ve daha fazlası [Material Design Icons](https://pictogrammers.com/library/mdi/) üzerinden SVG olarak indirilebilir
4. Kendi yazı tiplerinizi seçin! Tasarım örneğinde Google fontlarında bulunan `Roboto` kullanılmıştır.

#### Adım 5: Bazı ipuçları!

1. Düzeni oluştururken, grid'i görselleştirmeye yardımcı olması için konteynerlara arka plan renkleri veya border'lar uygulayın.
2. Grid izleri için piksel veya `fr` birimlerini kullanmak tamamen sizin tercihiniz olacaktır.
3. Bu proje mobil uyumlu olmak zorunda değil, ancak isterseniz tarayıcı penceresini yeniden boyutlandırırken proje kartları bölümünü genişletebilir veya küçültebilirsiniz.
4. Tasarım örneğiyle piksel piksel mükemmel bir eşleşme yapmak zorunda değilsiniz. Bunu kendi tasarımlarınızla CSS becerilerinizi geliştirmek için bir fırsat olarak değerlendirebilirsiniz.
5. Tamamladığınız gösterge paneli projenizi GitHub'a göndermeyi unutmayın. GitHub Pages'i kullanarak tüm dünyaya yayınlayın!

#### Adım 6: Bölüm geri bildirimi

1. Devam etmeden önce, geri bildiriminizi [burada] (https://docs.google.com/forms/d/e/1FAIpQLSf_hNwIjvqcPZyl9Lx41mgJNQKp04qOro03SI8ABw4Zp7U_4w/viewform?usp=sf_link) istiyoruz. Kullanıcılardan (sizden) geri bildirim almak, müfredatı geliştirmeye devam edebilmemiz ve deneyimleriniz hakkında fikir sahibi olabilmemiz için önemlidir.

</div>
